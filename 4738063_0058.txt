39

illa philosopha, quae in initio explicata est, servatur: ad eam
enim omnia referuntur, quae usque ad p. 50, 2 exstant, velut
quod facies Panis ex hirco et homine commixta est, quod in
solitudinibus cum Nymphis ludens versatur, quod indutus est
pelle maculis sparsa. Neque est cur in sententiarum ordine
offendamus. Deinde autem ratio invertitur, id quod iam his
τάχα δ’ ἐπεὶ τὴν ἐμμέλειαν ἆγριοφανῆ καὶ αὐστηρὰν ἀλλ’
οὐ πρὸς ἐπίδειξιν ἔχει (p. 50, 2) praeparatum insequentibus
vero Pana non mundi symbolum, sed praestitem et custodem
gregum intellegi manifestum est (cf. in primis p. 50, 11). Sed
dignum est, quod animadvertatur una cum rationis interpretandi
mutatione desinere orationem obliquam, incipere orationem rectam.
Talis rationis inconstantia etiam in numinibus, quae subiunguntur,
explicandis perspicua est, sed eorum notio eam ipsa fert. Hac-
tenus nunc quidem hac de libelli parte difficillima, in altero
capite de ea latior erit locus.

Similiter atque p. 41 discipulum adlocutus auctor disputare
orditur de iis deabus, quae aut pro terra ipsa habentur aut eius
fertilitatis praestites creduntur esse, de Cerere Vesta Proserpina.
Nomina Cereris et Vestae ad terram ipsam referuntur, deinde
quomodo numina differant, demonstratur-3 primum de Vesta dis-
seritur, cuius vis et notio inter terram et ignem vitalem fluctuat, ¹)
his antem ἡμέντοι Δημήτηρ . . ., quibus Cereris insignia Vestae
opponuntur, ad illam peculiariter pertractandam transitur. Eius
spicarum coronae explanatio ad fabulam traducit,2) qua Tripto-
lemus Cerere auctore frumenti cognitionem et victum cicuratum
pervulgasse narratur3 additur Proserpinae raptus ratio physica,
quam ad fabulam similes exterarum gentium narrationes ad-
nectuntur. Cum his copulatum est nominis Proserpinae veri-
loquium.³) Insequentibus autem perspicuum est, quamvis sit

 

¹) De verbis p. 53, 2 διὰ-ὅν, quae mutila videntur esse, iudicare
non ausim.

2) Quomodo intellegenda sint, quae p. 52, 20 leguntur, non satis
certe apparet3 fortasse non integra sunt. An τοῦτο ad τὸ ἅναδοτικόν
revocandum est?

³) Perperam Langius p. 55, 5 contra omnium codicum auctoritatem,
qui Φερσεφόνην exhibent, scribit Περσεφόνην (4 Φερσεφόνῃ; P, Περσε-
φόνῃε ceteri codd). Explicationes a cornuto prolatas alibi non repperi.
Of. Prona-Robore Griech. Mythol. 1⁴ p. 801 cnm adnot.

