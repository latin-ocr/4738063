Praefatio,

Exstat libellus non ita amplus, quo theologia Graeca per-
stringitur. Auctoris nomen variant codices: alteri enim praebent
Κορνούτου, alteri Φουρνούτου sive Φορνούτου. Sed haec
nominis forma, quae in deterioribus codicibus legitur, nullus
dubito, quin scribarum sive incuria sive ignorantia orta ¹) rei-
cienda sit. De altera autem inscriptionis parte non satis constare
videtur. Valde enim, quae codices praebent, inter se discrepant,
et ita discedunt librorum classes, ut prima exhibeat Κορνούτου
ἐπιδρομὴ τῶν κατὰ τὴν Ἑλλήνικὴν θεωρίαν παραδεδομένων,
secundae classis e libris plerique, quibus accedunt codices tertiae
classis familiae alterius, praebeant Φουρνούτου θεωρία περὶ τῆς
τῶν θεῶν φύσεως, nonnulli ad auctoris nomen statim primi capitis
quae fertur inscriptionem adiungant. Quod autem in tertiae classis
familia α traditur, id ex inscriptione, quae in primae classis
libris inest, detortum esse videtur. Sed accedit aliud testimonium.
Manifestum enim est ex eo quem manibus tenemus libro, etsi
paucis mutatis aliisque omissis, exscriptum esse, quod 111 Ety-
mologico Magno sub voce Ζεύς legitur (p. 408, 52 Gaisf.):
Κορνοῦτος ἑν τῷ περὶ Ἑλληνικῆς θεολογίας φησὶν κ. τ. λ.
Vides igitur hoc testimonio auctoris nomen, quod in optimis
codicibus inest, probari, novam autem inscriptionis formam iis,
quas codices tradunt, addi. Eo autem Langius, editor libelli
recentissimus, refugit, ut inscriptionem primae classis Etymologici
ope corrigeret et hunc refingeret titulum: Κορνούτου ἒπιδρομὴ
τῶν κατὰ τὴν Ἑλληνικὴν θεολογίαν παραδεδομένων. Quod
idem inest in codice quodam classis tertiae fortasse Bessarionis
manu conscriptus,2) id levioris videtur momenti esse, quoniam

 

ι) ef. Langii praef. p. 1.
²) Cf. Langii praef. p. XV 19.
mss. Hel. xm, 1. 1

