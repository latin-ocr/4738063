74

qui s. v. σοιδηύδεις adnotat: βάκχαι. διὰ τὸ σεσοῆσθαι ἐν τῷ
βακχεύειν. Σόος γὰρ ἡ ὁρμὴ καὶ φοροῦ)

Cornutus p. 60, 20 sqq. duabus rationibus morem capri Baccho
immolandi exponit: prior, quae p. 60, 20-24 explanatur, notissima
et usitata est —- cf. Ovid. Fast. I v, 350 sqq. —- Didymo vero
auctore addito recurrit in scholio ad Aristoph. Plut. v.1129 (cf.
Lyd. de mens. p. 174, 123 Suid. s. v, α’σκωλιασμός); altera autem
vere Apollodorea est: eadem enim usus grammaticus Atheniensis
columbam Veneri convenire docuit (cf. supra p. 65). Cum iis
autem, quae p. 61, 3-4 leguntur, iuvat comparare Apollodorea,
quae p. 45, 12—15 exstant.

Revertor ad capitis initium, quo Cornutus complures Liberi
patris nominis interpretationes praebet. Cum aliis in capitibus
probatum sit in dei nominis explicationibus Apollodorea quaedam
latere, ex his quoque nonnulla illum ad fontem recedunt.
Similem sed ampliorem seriem complurium posteriorum scrip-
torum nominibus adscriptis Herodianus (11 p. 492 L) exhibet (cf.
Et. M. p. 277, 35 sqq., Et. Gud. p. 148). Qua e farragine quid
Apollodoro tribuendum sit, etiamsi pro certo enucleari nequit,
tamen verisimile puto esse derivationes, quas Cornutus p. 58, 2
et 58, 4 Herodiani similes profert, illi deberi.

Haec fere Cornutum de Libero patre disputantem Apollodori
ex opere hausisse probabile est, cetera fortasse alio e fonte
manaverunt, de quo infra erit amplior locus.

Totam vero de Apolline et Diana disputationem Apollo-
doreae esse originis Munzel et Hefermehl certissimis argumentis
evicerunt, eodemque referenda esse, quae de Aesculapio disse-
runtur, propter Porphyrii (apud Euseb. P. E. 111 11, 26) et
Macrobii (S. I 20, 2) congruentiam constat. 2) Itaque hac de re
ne verbum quidem addo.

Neque vero silentio praetermittam memorabilem congruentiam
intercedere inter haec Cornutiana et Apionem apud Apollonium
Sophistam et Hesychium, qua quod supra de Apollodoro eius
auctore disputavi, optime stabiliri potest.

 

¹) cf. Herod. II p. 579 Lentz. Aelian. v. h. 11140, p. 56 Herch.
Usener, thtern. p. 45. Pasparios‚ Μ. Rh. 49 (1894), p. 468.
2) De nominis veriloquio cf. U. de Wilamowitz, Isyllos p. 92 adn. 70.

