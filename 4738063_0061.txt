42

Bacchum omnino bellicum esse et triumphi auctorem additur.
Deinde cur hedera ei tribuatur, exponitur. Denique postquam
ludi thymelici, qui dicuntur, paucis tacti sunt, duarum fabularum
allegoriae subiunguntur. Concedo hoc in capite saepius sen-
tentiarum ordinem perturbatum esse; id autem hic quoque apparet,
quod iam supra adnotavi, interpretationum similitudinem vel
aequalitatem tulisse, ut res colligerentur, quae per se minus
cohaerent.

Disputatione de Baccho his καὶ περὶ μὲν Διόνυσον το,-
σαῦτα finita, abrupte incipit caput, quod de Hercule est. Sed
quo pacto fieri potest, ut ad Herculis vim, ut a Cornuto definitur,
pertractandam ab alius dei explicatione transitus paretur minus
abruptus? Neque huius capitis sententiarum conexum ulla esse
reprehensione dignum Wilamowitzii disputatione probatum est.

Praemissa pueri adlocutione auctor ad novam disputationem
accedit, qua de Apolline Aesculapio Diana agitur. Apollinis et
eius sororis nominum veriloquia, quae ad solis et lunae naturam
referuntur, coniunctim tractantur similem in modum atque Cereris
et Vestae p. 52. Deinde, quo modo praecipue differant, bre-
viter exponitur. His a verbis auctor peculiariter de Apolline
agere inchoat. Postquam, quonam modo fingeretur, paucis
perstrictum est, insequitur cognominum series, a qua ad dei
sacra pertractanda deflectitur, quibus absolutis auctor ad co-
gnominum interpretationem revertitur. Cognominis Παιάν mentione
facta optime ad Aesculapium transitur. Primum eius nomen deri-
vatur, deinde quid sibi velit baculus, quem serpentes cingunt,
expeditur, numinaque, quae cum eo aliqua necessitudine con-
iuncta creduntur esse, paucis perstringuntur. Denique de Diana
agitur. Cum eius nomen iam in capitis initio derivatum sit,
statim cognomina congeruntur3 deinde de Hecata disseritur, quae
non alia atque Diana accipitur, compluribus cognominibus
enarratis deae vis, quae χθονία cognominatur, pluribus ex-
ponitur. Neque neglegitur tertia eiusdem deae notio: etenim
eadem Lucina nuncupatur. Sub finem breviter eiusdem numinis
diversae notiones et vires comprehenduntur.

Extremo disputationis capite de Dite patre agitur. Nominis
vis, de qua p. 4, 16 sqq. disputatum erat, primis verbis bre·
viter tangitur. Insequitur cognominum interpretatio. Charontis

