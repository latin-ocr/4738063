22

(p. 59 et 38), neque dubium esse potest, quin si non e compendio,
'quod Heraclitus et Vitae Homeri quae fertur auctor in usum suum
converterunt, desumptae sunt, at certe e vasto mari Homericae
philosophiae interpretationum haustae sint. 1) Neque enim ex eo,
quod cum Heracliteis aliqua e parte consentiunt, etiamsi alias
Cornuti vet Heracliti congruentia Apollodori in vestigia ducimur,
eas illi tribuendas esse colligi posse in aperto est. Nam cetera,
quae Cornuto et Heraclito communia sunt, apud Pseudoplutarchum
non leguntur, et omnino ab hoc libro abhorrent3 invicem maior
pars interpretationum, quae apud Heraclitum et Pseudopl'utarchum
inveniuntur, in Cornuti libello non occurrit, sed earum ratio non
alia est atque. interpretationum, quae Cornuto Heraclito Pseudo-
plutarcho communes sunt, quae si Apollodoro tribuendae essent,
sequeretur illas quoque, quae apud Cornutum desiderantur, illius
ex opere manavisse, id quod cogitari nequit.

Sed restat ut videamus de commentario Theogoniae Hesiodeae,
de capitibus 3—5, de capite 8. Dubium non est, quin ea, quibus
p. 6, 20—8, 9 Saturni fabulae explicantur, ab illo commentario
avulsa sint. Luce enim clarius est, Saturni cognominis ἀγκυλο-
μήτης interpretationem fabularum enarrationi non bene agglutinatam
olim cohaesisse cum iis, quae p. 31, 10 de eius cognomine ὁπλό-
τατος disseruntur. Haec enim cognomina in uno eodemque Theo-
goniae versu 137 coniuncta occurrunt. Sed quis putaverit inter-
polatorem, si modo, ut paucis perstringeret, quae priores auctores de
diversis theogoniis a poetis prolatis censuissent, continuam theo-

 

ι) De versuum Ο 18 sqq. interpretationibus adeas scriptores in nova
Heracliti editione, quam societatis philologae Bonnensis sodales curave-
runt, citatos. De versibus A 399 sqq. conferas, quae similia protulerunt
Porphyrius et Eustathius (Miinzel, M. Rh. N. F. 40. (1885) p. 633sqq.).
Porphyrius dis Iovi infensis elementa hoc modo adsignat, ut Iuno in·
tellegatur ἀήρ Neptunus ὕδωρ Minerva γῆ Briaereus ἥλιος. Eadem
ratio subest interpretationi ab Eustathio primae prolatae, secunda eum
Cornuto in universum consentit, nisi quod Briareus, de quo Cornutus
sua ipsius inventa proferre videtur (cf. infra), aliter explicatur (ἓκατόγ·
χειρον Βριάρεων τὴν τῆς τοιαύτης διακοσμήσεως βριαρᾶν ἀνάγκην
καὶ ἰσχύν); tertia interpretatio Zenodoti lectione substructa est. Hera-
clitus p. 38—39 duas rationes conflavit. Nam Minerva ab eo intellegitur
γῆ, Briareus non ut ab Eustathio et Porphyrio sol, sed similiter atque
in Eustathii secunda interpretatione ἡ βριαροέ καὶ πολύχειρ δύναμις.
p. 38, 17-19 cum Cornuto congruunt.

