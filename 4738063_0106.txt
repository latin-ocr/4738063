87

in aegide gestat, explanationem miram et valde a vulgari sen-
tentia remotam (p. 37, 1-5), Minervae Gigantum victricis alle-
goriam uberius atque fusius expositam p. 39, 12—40, 4. Sed
ex his Cornutum ipsum quaedam excogitasse veri haud dissi-
mile est.

Transeo nunc ad eam partem, qua Cornutus nonnulla numina
a quibusdam philosophis mundo universo aequiperari exponit.
Sed hac in excutienda praeterquam quod, ut supra vidimus, non-
nulla Apollodorea insunt, vix quicquam pro certo exploratoque
pronuntiari licet. Priorem partem eorum, quae Cornutus profert,
a verbo νομίζουσιν p. 48, 5 pendere supra monui; inde caveas,
ne praemature concludas omnes has explicationes ex uno
eodemque fonte manavisse: nam id si statueremus, quoniam, quae
Cornutus de Pane disserit, ex Apollodori opere hausta esse
constat, eas ad hoc revocandas esse sequeretur. Quocum sunt,
quae vehementer pugnent. Nam ut praetermittam illi talia inter-
pretamenta placuisse non esse verisimile, Amoris explicationes,
quae antecedunt, maximam quidem partem illi debentur, a verbis
autem ἔνιοι δὲ . . . nonne Cornutus alium fontem sequi videtur?
Neque si his eundem in modurn atque iis, quae p. 65, 8 leguntur,
auctores aii Apollodoro citatos comprehendi censeremus, res
melius expediretur. Nam p. 49, 4 sqq. Cornutus ea refert, quae
Apollodorus ipse de Panis vi docuit. Neque haec quaestio
ita solvi potest, ut dubitatio non remaneat. Fortasse autem
a vero non longe aberramus, cum suspicamur Cornutum in libro
quodam Stoico invenisse Amori vim cosmogonicam tribui vel
eum mundi symbolum intellegi, in eodemque libro legisse
Atlantis explicationem physicam, qua columnae, quas custodire
narratur, intellectae sint στοιχείων vires, quibus graviora sub-
mitterentur, leviora tollerentur, Atlas ipse si non mundus uni-
versus ipse, at certe numen omnium mundi partium saluti con·
sulens. Ad tale enim spectat cognominis ὀλοόφρων interpretatio a
Cornuto prolata, quae teste Eustathio (p. 1389, 55) Cleanthi
debetur (= fr. 549). Panis autem allegoriam ex Apollodori
opere agnovit. Hoc igitur modo tres trium numinum explicationes
physicae ei praesto erant, quas etsi diversis e fontibus haustas
tamen interpretandi similitudine inter se cognatas sive neglegentia
sive nimio brevitatis studio abreptus ita coniunxit, ut eas non-

