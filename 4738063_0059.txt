40

misera verborum contextus condicio, de deae diebus festis agi3
quae p. 55, 10 —ll leguntur, ad Cereris filiam quaerentis errores
pertinere videntur, qui iam p. 54, 14 tacti erant. Huius partis
cum extremis verbis haud inepte copulata est Pluti interpretatio
praecipue Hesiodi versibus (opp. 299 sq.) illustrata. Tum de
deae sacris agitur, quae ad terrae fertilitatem revocantur. His
cum explicationibus interno quodam vinculo cognominis θεσ-
μοθέτις ratio accuratius exposita copulata est3 indidem μυ-
στηρίων notio repetitur, qua cum cognominis μυσὶα veriloquium
coniungitur. Hoc caput non ‚sine aliquo consilio et ratione
digestum esse neque quicquam esse, quod suadeat, ut epito-
matorem ponamus, spero te concessurum.

Mirum autem in modum his: Διὰ δὲ ταύτην τήν αἰτίαν
ad Horas transitur. Dixerit quispiam haec verba ita accipi posse,
ut auctor censeat, postquam Ceres hominibus tot dona tantique
pretii largita sit, opus esse quibusdam numinibus, a quibus
illa serventur et custodiantur3 sed talis interpretatio fortasse
spinosior est. Neque scio an ante illa verba lacuna hiet. Sed
videntur non multa intercepta esse, nam apertum est hoc caput
cum praecedentibus disputationibus copulatum esse: Εὐνομίας
enim in notione p. 57, 9 explicata respiciuntur, quae p. 56, 17
leguntur (cf. ἀπὸ τῆς τοῦ ἐπιβάλλοντος διανεμήσεως - καὶ
διανεμόμενοι τὰ γεννώμενα δικαίως), Iustitiae vero et Pacis
interpretationes ad ea spectare videntur, quae p. 57, 1-2 exstant.
Non· taceam ab hac Horarum explanatione aliquantulum dis-
crepare, quae p. 9, 20 sqq. de Iustitia et Horis quasi in transitu
disseruntur: neque enim Iustitia inter Horas numeratur, et alia
iis vis tribuitur atque in capite 29. Etiamsi enim eadem nominis
derivatio profertur, non ad ethica referuntur praecepta ut p. 57,
sed caeli salubrium mutationum custodes intelleguntur.

Difficile est de eius, quae insequitur, Liberi patris expli-
cationis satis amplae et fusae dispositione aliquid pronuntiare. Cuius
cum initio, quo Bacchi vis a bello abhorrens et Pacis numini
paene aequalis exponitur, quod attinet sententiarum conexum,
comparandum esse capitis, quo de Mercurio agitur, initium supra
vidimus. Post Bacchi nominis varia veriloquia eius ortus fabulae
diversis rationibus ad vini naturam revocantur. Deinde complura
dei cognomina congeruntur, his interpretationes nominum eorum,

