49·

Cornutum p. 10, 20 sqq. exstant. Etiamsi Cornutea et Apollodori
fragmentum non omni e parte congruunt, tamen tanta inter ea
intercedit necessitudo, ut vix dubium sit, quin Cornutus ex illius
doctrina pendeat; aut ea, quae apud illum invenit, paululum detorsit
et invertit, aut quod verisimilius videtur esse, Apollodorus com-
plura protulerat veriloquis, e quibus grammaticus aliud, aliud
Cornutus exscripsit. Plane vero cum Apollodori interpretandi ratione
consentit Cornuti vocis παλαμναϊοι explanatio. Ut apud eum, ita
in Apollodori fragmento non Iovis cognomen, sed vocis ἀλά-
στωρ veriloquium explicatur; Mfinzel hoc observans recte adno-
tavit: Ex Apollodori autem de dis libris hamo· notationem
desumptam putaverim non inmemor Iovis ἀλάστορος. Vocis
ἀλάστωρ enim perbene yrammatieus Atheniensis rationem reddere
potuit ubi de dei cognomine* ayebat. Recte hac de re eum
iudicasse loco Cornutiano optime probatur. Reinhardt p. 120
apertum esse contendit continuam cognominum etymorum inter-
pretationem aliis excerptis intermixtis temere a Cornuto discerpi;
hoc argumentum nescio, an valde iis, quae supra de disponendi
ratione in libello perspicua disserui, infringatur. Neque enim inde,
quod diversae disputationis partes inter se permixtae sunt,
auctorem complures adisse fontes colligi potest, quoniam ea
capita, quae tota Apollodorea esse apparebit, non aliter digesta
sunt. Huc accedit, quod in aliorum quoque deorum cognominum
interpretatione Cornutus ex illius libris pendet. Itaque omnibus,
quae hanc ad quaestionem pertinent, deliberatis probabile puto
esse omnia fere, quae Cornutus de Iove p. 9sqq. disputat, Apol-
lodori ex opere excerpta esse. ¹)

Cum his coniungenda esse e nominis Iovis etymis, quae p. 3
leguntur, unum vel alterum supra vidimus. Veriloquia priore loco
exhibita (p. 3, 4-9) apud Stoicos tritissima unde Cornutus hauserit,
non constat: potuerunt ea illa cum allegoria Iovis eiusque fratrum

 

1) p. 1¹, 20 Cornutus duos versus (Γ 277 et Hes. Opp. 267), qui
alibi coniunguntur, in unum confundit. Quos iam Cratetem citavisse, a
quo Posidonius eos receperit, Reinhardt p. 69 non temere contendit,
quoniam non solum apud Macrob. S. Ι 23, sed etiam in scholiis Arateis
occurrunt, at his locis eo consilio adhibentur, ut Iovis solaris natura.
illustretur, id quod a Cornuti —— et Apollodori —- ratione abhorret.

Cf. Maass, Aratea p. 252.
Diu. Hal. XXI, 1. 4

