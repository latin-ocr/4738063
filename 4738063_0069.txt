50

conexa esse3 tertiam vero interpretationem p. 3, 10-13 philosophos
Stoicos amplexos esse nullus exstat testis, accedit autem propius
ad id veriloquium, quod Crateti placuit (cf. Lyd. de mens. p. 122
Wunsch: Κράτης δὲ ἀπὸ τοῦ διαίνειν τουτέστι πιαίνειν τὴν
γῆν βούλεται ὀνομασθῆναι τόν Δία τὸν εἰς πάντα διήκοντα).
Itaque hoc quominus Apollodoro tribuamus nihil est, quo praepe-
diamur. ¹)

Consentit allegoria Λιταῖν, quae a Cornuto p. 12 exponitur,
cum Heracliti personati capite 37.2) Consentaneum est plerum-
que Heracliti et Cornuti consensum inde explicandum esse, quod
utrique subsit Apollodori doctrina, quod fortasse etiam hunc in
Cornuti locum cadit. Sed relinquitur dubitatio quaedam, cum
illa allegoria non arte cum antecedentibus explicationibus cohae-
reat, neque alia accedant momenta, quibus Apollodorea origo
fulciatur. Idem statuendum est de fabulae, quae ab Homero
Z 132—137 narratur, allegoria a Cornuto capiti, quod de Libero
patre est, subiuncta3 consentit paene verbotenus Heracliti caput 35.³)

Praetermitto cap. 13, a quo omnino Apollodori nomen procul
habendum est. Quae autem Cornutus p. 14 de Musis explicat,
ea magnam quidem partem ad illum revocanda esse Ernestus
Maass, Aratea p. 211, et Hefermehl 1.1. p. 40 (cf. p. 18) firmis argu-
mentis docuerunt3 et exploratum est Epicharmi versus a Cornuto
citatos illi deberi. Neque ea, quibus Cornutus de Musarum numero,
de quo alii aliter sentiant, dicit, ei abiudicanda videntur esse,
quoniam praeter eum alium grammaticum aut philosophum Stoi·
corum sectae addictum talem catalogum composuisse probabile non
est neque hae allegoriae omnes Cornuti ipsius ex officina prodisse
videntur. ⁴) Capitis 15, quo de Gratiis disseritur, multo maior

1) Cf. Et. Gud.144,5o Δίας, ὃ Ζεύς, δι’ οὗ ζῶμεν, παρὰ τὸ
διαίνειν, τοῦτ’ ἐστι πλύνειν τὴν γῆν. Cum Comutiana etymologia cf.
Cramer Anecd. Oxon. Ι p. 181, Seleucum ap. Cramer Anecd. Oxon. 11
p. 443, 5 (Reitzenstein, Varro u. Ioh. Maur. p. 23 adn. 2).

²) Cf. Eust. ad 1 500 p. 768, 10 sqq.

³) cf. Eust. p. 629, 18 sqq. ⁷

⁴) Alias allegorias Tzetzes in Hes. Opp. p. 26, 9 profert (cf. Maass
l. l.)‚ sed comparanda sunt haec al δὲ ἑπτὰ τὴν ἑπτάχορδον λύραν cum
Corn. p. 15, 8. Quae autem Corn. p. 15, 4 dicit, ea ipse addidisse videtur:
nam haec explicatio pugnat cum iis, quae p. 37, 14 leguntur (de quibus
cf. infra). Tales interpretationes philosophiae ad disciplinas pertinentes
auctoribus Stoicae sectae addictis valde placuerunt. Cf. Henel. p. 49, 5.

 

