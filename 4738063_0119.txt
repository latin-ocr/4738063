100

recedit (cf. supra p. 22 adn. l). Mira est' explanatio cornus ’
Amaltheae a Cornuto ei adnexa, quam ad Apollodorum revo-
candam esse supra suspicatus sum (p. 52, 1—3): non exponitur
vis huius gestaminis, potius praeceptum ethicum ex eo recu-
peratur, quippe quod indicio sit iis omnia bona cedere, qui
non molles sint ad labores perferendos. Haec καὶ τούτου
χάριν καὶ ὑπὸ παρθένων νεωκορετται (p. 5216) ad Roma-
norum Vestam pertinere Prenner (Hestia ap. Rosch. M. L. I p. 2645)
recte perspexit. Neque enim apud Graecos numen, cui nomen
est Ἑστία, a virginibus cultum esse traditur. Quoniam haec
quoque verba parenthesis instar inseruntur, quod supra de iis, quae
p. 9,21-10,2 et p. 16,7-9 leguntur, suspicatus sum, optime
probatur. Explicationi vocis θρίαμβος, quae Apollodoro debetur,
Cornutus addit haec: ὅθεν καὶ ἐν τοῖς κατὰ τῶν πολεμίων
θριάμβοις πολλοῖς ἀναπαίστοις σκώπτοντες χρῶνταιῑ)
(p. 61, 20—22). Suspicor haec verba ad versus triumphales
referenda esse, quos milites Romani in imperatorum triumphis
iocabantur. Nam etiamsi hi versus non erant ἀνάπαιστοι, certe
verbo σκώπτοντες iocationem aliquam designari in aprico est.
Neque vero illa verba ad Bacchi ipsius multis cum iocantibus
comitibus ex India reversi triumphum revocanda sunt; ad quem
quae p. 61,16 leguntur, videntur pertinere. Notum autem est
Romanorum grammaticos vocem triumphi et linguae Graecae
vocabulum θρίαμβος cognata vel illam ex hoc derivatam
esse statuisse.²) Talia, quibus res Romanorum respiciuntur, in
librum, quo de theologia Graeca agitur, inserere auctori non
convenit, nisi forte Romae versatus Romanis librum suum destinat;
id autem in Cornutum Stoicum philosophum cadit.

Miram rationem Cornutus adhibet ad eam fabulam ex-
planandam, qua Hercules apud Omphalen ancillae muneribus
functus esse narratur: nam reginam Lydiam, quam alii cupidinis,
cui Hercules alias invictus succubuerit, imaginem intellegunt, ³)

 

¹) Perperam Nauck coniecit οἱ πολλοὶ.

²) cf. Varro de lingua lat. VI 68: sic triumphare appellatum, quod
cum imperatore milites redeuntes clamitant per urbem in Capitolium
eunti ‘(2‘)o triumphc’,· id a θριάμβῳ ac graeco Liberi cognomento potest
dwturfi cf. Fulgent. 11 2 p. 41 H.

