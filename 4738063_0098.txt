79

de mens. p. 123, 13 recurrit: Ἀμάλθειαν δὲ τροφὸν Διός, τὴν
ἅμα καὶ α’θρόως καὶ ἑνὶ χρόνῳ τὰ ὄντα τῷ Διῒ αὔξουσαν·
ἄλθειν γὰρ τὸ αὔξειν. Hoc patet, etiamsi non omni e parte
cum Cornuto congruit, eodem e fonte haustum esse. Atque
etiam nominis Priapi interpretatio p. 50, 15 Apollodoro videtur
adscribenda esse: non mera est derivatio, sed παρήχησις
quaedam, quam originationis rationem illum grammaticum non
contempsisse supra vidimus. Similis interpretatio legitur in
scholio ad Theocr.1 V. 21: Πρίαπος, Νύμφης Ναΐδος Χιόνης
καὶ Διονύσου υἱός, ὃν κτίσαι περὶ Λάμψακον ὁμώνυμον
πόλιν αὐτῷ φασι. παρ’ ἐνίοις δὲ ὁ αὐτός ἐστι τῷ Διονύσῳ,
καὶ ἐκ τῆς ἐτυμολογίας γε ὁ αὐτὸς φαίνεται. ἔστι γοῦν
οἷον βριήπυος διὰ τὰς ἐν ταῖς βακχείαις καὶ μέθαις ἐκ·
βοήσεις, ἢ. . απὸ τοῦ ,προίεσθαι τὸ σπέρμα (cf. Suid. s. v.
Πρίαπος). Atque cum Reinhardt LI. p. 112 Apollodorum in
cognominum deorum, quae et transitive et intransitive accipi
possunt, vi explananda utramque interpretandi copiam amplexum
esse evicerit, nescio an hac e consuetudine etiam Priapi nominis
etymorum diversitas expediri possit. Itaque hic quoque Apollodori
doctrinam latere puto.

Haec sufficiant de Apollodoro, cuius nomen apud Cornutum
numquam occurrit. Pari modo auctorum nomina, qui apud illum
citati erant, omissa sunt, ut pauca e libello Cornutiano lucre·
mur ad illius operis indolem et rationem pernoscendam. Verum
tamen non tanta dignus est contemptione, quanta Reinhardt
censet: nam praeterquam quod perutilis est ad indaganda am-
pliora Apollodori fragmenta, quae a recentioribus scriptoribus
servata sunt, praecipue iis in partibus, quibus deorum cognomina,
sacra statuae insignia gestamina pertractantur, illius doctrinae
frustula inveniuntur, quae, si modo ampliora fragmenta desunt,
non pro nihilo ducenda sunt. Ut putemus Cornutum Apollo-
dorea non ex illius libris ipsis sed e compendio quodam hau-
sisse, nihil est, quod suadeat.

Enucleatis iis, quae ad Apollodorum revocanda sunt, alia
restant, quorum de origine quid statuendum sit minus certum est.
Reinhardt p. 120 apud Cornutum Posidonii περὶ θεῶν
operis vestigia inveniri maxime eo probari censet, quod e

