32

adiecta aut e fonte hausta sed inversa sunt? Atque re vera
huiusmodi quaedam in libello Cornutiano inveniri infra apparebit.
Neque vero probabile est epitomatorem quendam, cui ampliorem
librum in epitomen cogere, quae apta esset discipuli ad usum, in
animo erat, addidisse, quae hoc ad consilium non necessaria sunt
aut, quae in illo libro, quem exscripsit, invenit ex sua ipsius
sententia detorsisse. Sed haec fortasse leviora videntur esse
argumenta3 sed aliis quoque momentis retineor, quominus Wend-
landi coniecturae accedam. Iuvat accuratius ea contemplari,
quae p. 31,12-18 leguntur: ἀλλὰ τῆς μὲν Ἡσιόδου (γενεα-
λογίας) τελεωτέρα ποτ’ ἂν ἐξὴγησίς σοι γένοιτο, τὰ
μέν τινα, ὡς οἶμαι, παρὰ τῶν ἀρχαιοτέρων αὐτοῦ παρει-
ληφότος, τὰ δὲ μυθικώτερον ἀφ’ αὑτοῦ προσθέντος, ᾧ
,τρόπῳ καὶ πλεῖστα τῆς παλαιᾶς θεολογίας διεφθάρη. Haec
verba quomodo intellegenda essent, diu virorum doctorum iudi-
cium ambiguum erat3 sed postquam a Langio ad optimorum
codicum lectionem restituta sunt, quid sibi velint, non dubium
est. Quod his fere verbis puto circumscribi posse: haec suf-
ficiant interim de Hesiodi Theogonia3 occasione data pluribus
eam tibi interpretabor et demonstrabo Hesiodum altera a prioribus
recepisse altera et ea fabulosiora ipsum addidisse, ut pleraque
antiquae theologiae obscurarentur. 1) Absurdum puto esse tale
promitti a scholae magistro quodam obscuro, qui satis habebat
Cornuti librum genuinum excerpere. Potius Cornutum ipsum id
decet, virum haud indoctum, cui aditus patebat ad bonos et
veteres fontes.

Hic expositis inquirendum est in libelli compositionem et
simul videndum, qua ratione singulae partes dispositae sint. Sed
priusquam hanc ad disquisitionem accedam, alia quaestio, quae
iam profligata videtur esse,2) paucis tangenda est. In omnibus
codicibus Cornutianus libellus in capita digeritur, quibus in libris
generis b inscriptiones praeponuntur. Sed haec in capita descriptio

 

¹) Cf. Fabricius, Bibliotheca Graeca lib. 111 cap. XV, catalogus
Stoicorum p. 400 (ed. quartae a G. christophoro Horles curatae vol. 11

p· 557²? Gerardus Iohannes de Mart-ini, De L. Annaeo Cornuto, disputatio

inauguralis, Lugd. Bat. 1825. p. 91sqq. Osanni Epimetrum p. LVII.

