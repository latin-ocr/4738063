caput primum.

Cornutum Persii praeceptorem philosophum et grammaticum
Stoicorum sectae addictum de theologia Graeca scripsisse constat
Theodoreti testimonio (Graecar. affect. curat. H 35 p. '62 Raeder):
Κορνοῦτος δὲ 0‘ φιλόσοφος τὴν Ἑλληνικὴν θεολογίαν ξυντέ-
θεικε. Oritur quaestio difficillima, utrum libellus, qui eius
nomine fertur, opus genuinum sit an epitome sive ex ampliore
Cornuti ipsius libro sive e compluribus libris, in quibus ille erat,
confecta. Quam ad quaestionem profligandam nihil e testimoniis
Theodoreti aut Etymologici Magni lucramur; neque enim pro
certo probari potest a Theodoreto illud, quod servatum est, com-
pendium intellegi, etiamsi vix quisquam negaverit verbis, quibus
utitur, similiter atque iis, quae in Etymologico Magno leguntur,
inscriptionem a Langio restitutam comprehendi posse. Etymologus
vero Magnus qui dicitur testis est recentior, cuius temporibus
talis epitome iam circumferebatur. 1) Sed quominus libellum a
Cornuto philosopho Stoico omnino alienum et recentiori cuidam
grammatico eiusdem nominis tribuendum esse censeamus, ideo
praepedimur, quod, quae proferuntur, maximam partem optimis
et veteribus e fontibus hausta sunt, id quod in scholia ad
Persium aliaque, quae Cornuto falso adscribuntur, non aeque
cadit. Verum tamen cum haec quaestio testimoniis extrinsecus
adsumptis solvi non possit, necesse est libelli indolem accuratius
examinare.

Ottoni Jahn ²) Cornutiani libelli indoles talis videbatur esse,
qualis vix conveniret libro a Cornuto ipso, viro eximie docto,

 

¹) Cf. Miinzel, De Apollodori περὶ θεῶν libris, dissert. Bonnens.
1883, p. 25 sq.

²) Prolegomena ad editionem Persii (1843) XII: hoc vel e titulo

ἶ effici putat3 coniecit enim pro ἐπιδρομή *scribendum esse ἐπιτομή.

1*

