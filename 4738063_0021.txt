2

simili coniectandi via repertus esse potest. Verum tamen con-
fiteor hanc inscriptionem maiorem auctoritatis speciem prae se
ferre atque eas, quas codices praebent. Neque enim quid valeat
κατὰ τὴν Ἑλληνικὴν θεωρίαν intellegi potest; fortasse θεωρίαν
a librarii cuiusdam mendo repetendum est aut, quod mihi quidem
veri similius videtur esse, e codicum classis b inscriptione in
alteram inrepsit. Probabile non est vocem ἐπιδρομή non usitata
notione dictam recentioris aevi magistro cuidam sciolo aut scribae
deberi. Ad libelli argumentum hic titulus aptissimus est: nam
voce ἐπιδρομή significatur „subita, compendiosa rei tractatio“ 3¹)·
cuius vocis eundem usum alio exemplo Langius praef. p. X fulsit.
Diogenes Laertius enim citat librum Dioclis Magnetis qui in-
scribitur ἐπιδρομῆ τῶν φιλοσόφων, quem titulum Fridericus
Nietzsche 2) latine vertit „philosophorum percursio“; eundem in
modum in libello Cornutiano theologia Graeca percurritur. Dei
enim a Saturno et Rhea generati ad mundi elementa referuntur,
adduntur Caeli Saturnique fabulae; dehinc de Iove de Fato de
Musis de Gratiis de Mercurio agitur, interiectis fabularum qua—
rundam, quae apud Homerum occurrunt, interpretatione et com-
mentarii Hesiodei frustulo numina belli et maris absolvuntur.
Herculis ratione physica exposita Apollo et Diana, denique Dis
pater pertractantur.

 

¹) Osannus praef. p. XXXV adn.
²) M. Rh. 23 (1868) p. 6333 cf. Martini, Diocles (50) ap. P.-W.

V 1801.

