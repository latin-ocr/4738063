37

Minervam deflexit, primum illo de deo agitur: vis nominis veri-
loquio et fabularum, quas Homerus et Hesiodus de eius ortu
variant, interpretatione illustratur, eandem rationem cognomini
χωλός subesse exponitur. Deinde de fabulis Homericis disseritur.
Ab allegoria fabulae, qua Vulcanus Iovem Minervam edentem
adiuvisse narratur, oratio ultro traducitur ad illam deam per-
tractandam. Ortu eius fusius et variis rationibus explicato, qua
in re diversae narrationes apud Hesiodum obviae respiciuntur,
insequuntur nominis complura veriloquia, ad ea variae expli-
cationes deae speciei et insignium applicantur3 et omnia, quam·
quam laxe, at certe cohaerent inter se. Deinde de ‘deae sacris
animalibus disseritur. p. 37, 9 cognominum interpretatio inse-
quitur. Huic autem aliena immiscentur: p. 38, 5 enim post
cognominis Παλλάς explicationem, cur homines Minervam in
arcibus colant, exponitur; p. 36,16 autem deae inventa et dona
tractantur. ¹) Finitur disputatio fusa allegoria Minervae Gigantum
victricis. Praeter hos locos, quos modo indicavi, huius capitis
decursus nihil habet, quod reprehensione dignum sit; neque ullo
modo ad expediendum, quod continuae cognominum collectioni
alia inseruntur, quicquam inde lucramur, quod epitomatorem
quendam amplius opus neglegenter exscripsisse statuimus.

Cohaeret hac cum disputatione caput insequens, quod de
Marte et Bellona est, iis belli numinibus, quibus vis Minerva
turbulentior tribuitur. Quae paucis perstringuntur. Primum haec
quoque numina a Iove procreata non inutilia esse ad hominum
salutem fusius explanatur, deinde postquam de Bellona actum
est, quae cum Marte cognationis necessitudine quadam, de qua
inter mythographos non constaret, coniuncta esset, Martis nomen
et nonnulla cognomina explicantur3 cum his arte cohaerent, quae
de dei cultu et sacris sub finem dicuntur.

Ab adlocutione pueri nova libelli pars incipit, qua agitur
dc Neptuno Tritone Amphitrita, quibus accedunt Nereus et
Leucothea, de Venere e mari oriunda. In capitis initio Neptuni
vis, de qua p. 4 disputatum erat, respicitur; quae hoc in capite
pluribus exponitur. Congeruntur dei cognomina, quorum agmen
ducit epitheton φυτάλμιος, e quo illa dei notio praecipue elucet.

 

 

¹) Suspicor p. 38, 20 legendum esse δῶρον αὐτῆς.

