36

Ac primum quidem quomodo deus fingatur, deinde ubi quibusque
generibus ab hominibus colatur, enarratur, qua in explicatione
non inepte etiam ratio ἓρμαίων, quae dicuntur, perstringitur.
His peractis series insequitur cognominum, quae ad mercatorum
et furum praestitem et invicem ad ordinis et legum custodem
pertinent. Post cognominis κερδῷος explanationem propter alle-
goriarum similitudinem, quippe quibus Mercurium verae saluti
hominum consulere exponatur, additur, quid sibi velit fabula,
qua eum lyram invenisse perhibent (cf. p. 25, 7 ώσὰν μόνος τῶν
ἀληθινῶν κερδῶν αἴτιος ὢν τοῖς ἀνθρώποις - p. 25, 9 οἷον
τῆς συμφωνίας καὶ ὁμολογίας καθ’ ἢν οἱ ζῶντες εὐδαιμο-
νοῦσιν). Sub finem tamquam epilogi loco quod Mercurius una cum
Hercule in gymnasiis colitur, ad utriusque dei notionem refertur.

Insequitur illarum Homericarum fabularum interpretatio,
quam concedo cum antecedentibus nullo modo cohaerere. ¹) Hanc
partem extrinsecus in libellum insertam esse Reinhardt vel inde
colligit, quod capitis, quo de Mercurio agitur, extremis verbis
transitus paretur ad deos artium praeststes, de quibus agatur
capitibus 18—20. Sed iu enarratione fabularum Promethei (c. 18)
non nisi sub finem p. 33, 6 idque obiter et eo consilio, ut oratio
ad Vulcanum et Minervam traducatur, ille τῶν τεχνῶν inventor
inducitur; illis autem verbis, quae p. 26, 14 leguntur, si modo
sententiarum conexum respicis, palaestrae artes designari mani-
festum est. Neque e commentarii Theogoniae Hesiodeae exordio,
quo Hesiodeae fabulae Homericis opponuntur, interpolatoris mala
ars elucet: nam apertum est hoc non posse intellegi, nisi cum
extremis huius partis verbis, de quibus supra egi, coniungitur.
De commentario ipso infra erit pluribus disserendum.

Verbis his νῦν δὲ τὰ βεβοημένα παρὰ τοῖς πλείστοις
ἐπισκεπτέον illa Theogoniae Hesiodeae interpretatione missa
perpetua narratione disputatur de Prometheo Vulcano Minerva.
De iis, quibus fabulae Promethei perstringuntur, post ea, quae
supra disserui, vix habeo, quod addam: narrationis tractus non
interruptus procedit. Postquam his οἱ πλείους μέντοι τῇ Ἀθηνᾷ
καὶ τῷ Ἡφαίστῳ αὐτὰς ἀνατιθέασι oratio ad Vulcanum et

 

1) Ingeniose Kroll, Philol. 53 (1894) p. 422 pro codicum τίθεσθαι
p. 28‚2 legendum esse vidit πείθεσθαι.

