35

allegoriae aliam atque praecedentibus subesse rationem — id
quod Schmitt-Blank. 1.1. p. 101 contendit — apparet comparatis
iis, quae p. 20, 5 et quae p. 19, 16 leguntur. Eae autem, quae inse-
quuntur, explicationes magis ad Gratiarum venustatem et suavi-
tatem quam ad bene faciundi rationem diriguntur. Mercurii
Gratiarum praestitis allegoria, qua ad insequens caput, quo de
hoc deo agitur, transitur, invicem altera ratione substructa est.
Sed haec tam mira inconstantia inde facile expeditur, quod —
ut infra aliis argumentis evincetur ——, quae duobus e fontibus
hausta videntur esse, inter se commixta sunt. Hoc respicientibus
ne id quidem mirum est, quod in initio capitis aliterde Grati·
arum ortu narratur atque in extremo. Postquam Mercurius
Gratiarum praestes inductus sest, insequitur dei nominis et notionis
explicatio. Similem autem in modum exordium disputationis, qua
de Libero patre agitur, comparatum est: nam ut illic demon-
stratur, quid Mercurio cum Musis sit, ita hic, quae ratio inter-
cedat inter Bacchum et Pacis numen, de quo antea actum erat3
isdem vero a verbis Bacchi nominis interpretatio exorditur atque
Mercurii: cf. p. 57,21 τυγχάνει δὲ ὁ Διόνυσος ἦτοι διάνυσος
οόν, p. 20,18 τυγχάνει δὲ ὀ Ἑρμῆς ὁ λόγος ὤν. Ad Mer-
curii notionem, quae p. 20, 21 definitur, omnium, quae insequuntur,
cognominum interpretationes referuntur, quibus haud inlepide
alia inseruntur, quae hunc ad deum pertinent et indidem fere
atque cognomina repetenda sunt: velut ad cognominis διάκτορος
interpretationem deo linguas sacrificari adnotatur, et postquam
cognomen σῶκος explicatum est, Mercurio numen Sanitatis
adiungi narratur. Dehinc disputatio ita decurrit, ut quod Mer-
curius praeco deorum et nuntius perhibetur esse, e duplici λόγου
natura expediatur, qua in disputatione etiam dei pinnati calcei
et Iridis vis tanguntur, deinde cognominis ψυχοπομπός de
notione disseratur, ad quam id quoque, quod hominibus somnia
inicit, revocatur. Amplior allegoria baculi, quem Mercurius gerit,
iam antea commemorati adnectitur. Hoc igitur modo sententiarum
decursus ipse tulit, ut a cognominum interpretatione deflecteretur.
p. 23, 6 nova videtur disputationis pars incipere: agitur enim de
Mercurii ortu, qua in re dei notio et vis his ὑποδηλοῦντες
πάλιν διὰ τούτου θεωρίας καὶ ζητήσεως γέννημα εἶναι τὸν
λόγον repetitum ad hanc omnia, quae insequuntur, diriguntur.
3*

