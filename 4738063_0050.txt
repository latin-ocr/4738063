31

cumque libelli pueri in usum conscripti ad consilium et rationem
pertinent, inprimis neque tangeret epilogum, quem retractatum
esse neminem puto esse qui contendat, neque ea verba, quibus
Theogoniae Hesiodeae commentario finis imponitur. Itaque non
separatim agendum est de epitomatore quem dicunt et de scho-
lastici libelli auctore, sed hae quaestiones in unam coeunt. Id
recte sensit Wendland 1. 1. Qui non Cornuto ipsi sed epitomatori
pueri adlocutionem et libelli indolem scholastici tribuit extremum
caput significans. Hoc igitur paulo accuratius inspicere oportet,
in primis ea, quae p. 76, 6 leguntur: διὰ πλειόνων ὀὲ καὶ
ἐξεργαστικώτερον εἴρηται τοῖς πρεσβυτέροις φιλοσόφοις,
ἐμοῦ νῦν ὲπιτετμημένως αὐτὰ παραδοῦναί σοι βουληθέντος·
χρησίμη γὰρ αὐτῶν καὶ ἦ ἐπὶ τοσοῦτον προχειρότης ἐστι’.
Profitetur qui haec scribit priorum scriptorum ampliora opera in
usum suum se vertisse et hoc modo excerpsisse, ut compendium
prodiret non amplum, e quo discipulus, quae de Graecorum dis
tradita essent, summatim quidem, sed facile et commode disceret.
Et res bene se habet: nam qui libellum conscripsit cum auctores,
quos sequitur, in disputationis decursu non citet (praeter capitis
31 finem, ubi Cleanthis nomen occurrit), eum in libelli epilogo
fontes summatim indicare voluisse dixeris.

Cum epitomatorem ponimus, illis verbis genuinum Cornuti
opus innui manifestum est. At enim paulo impeditior res est,
si eum qui his utitur verbis, unum unius auctoris opus exscripsisse
statuimus, quamquam numerum pluralem τοῖς πρεσβυτέροις
φιλοσόφοις fortasse non inepte ex eo expedias, quod epitomator
illo in opere complures vetustiores auctores citatos se invenisse
significare voluerit. Sed alias in difficultates inruimus. Leguntur
enim, quibus etymologia vocis Αἶσα introducitur, in. capite 13
p. 12, 16 haec: ἢ, ὡς οἱ πρεσβύτεροι, quae verba quin non
aliter accipienda sint atque illa p. 76, 6 obvia, nullus dubito.
Sequitur eam interpretationem, quae antecedit, non prioribus
auctoribus id est fonti deberi sed aut ab eo, qui libellum con·
scripsit, aut ab interpolatore de suo additam esse. Huc accedit,
quod huius veriloquii aliud testimonium non exstat. Arte autem
eum eius ratione cohaerent verba μὴ ὁρωμένη vocis Μοῖρα
interpretationi usitatissimae immixta. Nonne verisimile est eidem,
qui haec de suo addidit, omnia vindicanda esse, quae ad fontem

