32

Quem propter consensum Reinhardt Cornuti cap. 13 e doctrina
Posidoniana pendere contendit. Sed licet complura veriloquia ex
iis, quae apud eum leguntur, cum Posidonianis congruant — de
eorum, quae alibi non exstant, origine non constat —‚ eum opus
Posidonii manibus trivisse non concluderim.

In eo capite, quo Cornutus de Musis agit, doctrinam Apollo-
doream latere iam probatum est, tamen caveas, ne omnia uni
eidemque auctori tribuas. Neque enim scio, an ab eo commate,
quo Musarum nomina derivantur et explicantur, illius nomen omnino
procul habendum sit. Hoc modo ut iudicem, minus eo permoveor,
quod hae explicationes, etiamsi laxo vinculo oum antecedentibus
cohaerent, tamen perperam sententiarum ordinem interrumpunt
aut particula ἄλλως ea, quae sequuntur, alio e fonte exscripta esse
indicari videtur, quam eo, quod ceteris locis, e quibus viri docti
Apollodorea recuperaverunt, talia nominum interpretamenta non
leguntur neque epitomatorum culpa excidisse videntur. Chry-
sippum autem tales nugas tractavisse iam Mfinzel (de Apoll.
p. 27 adn. 3) adnotavit3 a Plutarcho enim illa in disputatione de
Musis, quae Quaestionibus convivalibus inserta est, etymologia pro-
fertur nominis Εὐτέρπη, quae illi placuit (IX 14 p. 743 D): Ἐγώ
δὲ μεταποιοῦμαὶ τι καὶ τῆς Εὐτέρπης· εἴπερ, ὥς φησι Χρύ-
σιππος, αὐτὴ τὸ περὶ τὰς ὁμιλίας ἐπιτερπὲς εἴληχε καὶ
κεχαρισμένον (= fr. 1099 Arn.)‚ quibuscum congruunt Oornutiana
haec (p. 16, 2): Εὐτέρπη δὲ ἀπὸ τοῦ τὰς ὁμλίας αὐτῶν ἐπιτερ-
πεῖς καὶ ἀγωγούς εἶναι. Atque etiam ceterae interpretationes
Musarum nominum plus minus Cornutianis similes sunt. Sed apud
Cornutum omnes fere explicationes ad eorum, qui eruditi sunt, vir—
tutes referuntur‚ contra apud Plutarchum nihil invenitur, quod
ad adulescentium educationem spectet. Neque tamen existi·

 

¹) Concedo aliquam dubitationem relinqui. Cum his (p. 16,13)
ἑνὸς στοιχείου πλεονάζοντος ἐν τῷ ὀνόματι cf. (p. 43, 9) εἴτουν πλεονά-
ζοντος τοῦ τ στοιχείουε caput illud, quo de numinibus marinis agitur,
ex Apollodoro pendere supra probavi. Sed haec interpretandi ratio
videtur non Apollodori propria, sed omnino Stoica esse, et sententiae
conformatio utroque loco Cornuto ipsi debetur, qua re hac e eon·
gruentia nihil sequitur. Verum tamen vocabulum ἐπίσκοπος p. 16, 8,
quod saepenumero iis locis recurrit, qui ad Apollodorum revocandi sunt,
videtur Apollodoreum esse. Fortasse autem Cornutus id ex illius dicendi
consuetudine arripuit.

