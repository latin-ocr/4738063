34

sint, explicatur. Atque omnes huius generis libelli partes, quibus
deorum sacra pertractantur, hoc modo digestae sunt, ut primum
agatur de animalibus, deinde de arbustis. 1) Apparet interrumpi
hac parte inculcata cognominum interpretationem32) neque tamen
inde epitomatoris temeritatem aut arbitrium, sed potius auctoris
ipsius certum neque illepidum consilium elucere puto. Nam hoc
modo tota de Iove disputatio in tres partes dividitur, quarum
tertia contrariae eiusdem summi dei vires inter se opponuntur: nam
creditur et deus ultor, pater Furiarum, et clemens mitisque, cuius
filias Homerus Λιτάς narrat esse. Ad has autem explicationes
perbene applicantur, quae dehinc de fati, quod Stoicis idem fere
est atque Iuppiter, variis nominibus et formis ab hominibus
creditis disputantur. Transitur ad Musas et Gratias Iovis filias.
Id caput, quo de Musis agitur, habet aliquid difficultatis: oratio
ita procedit, ut primum dearum vis et notio e nominis etymologia
explanetur, deinde diversae sententiae de earum numero prolatae
in allegorias cogantur, tum de earum choro agatur. Sed hoc
argumento nondum ad finem perducto verbis ἄλλως δέ prae-
missis novem Musarum nominum veriloquia inseruntur, quae
omnia fere ad eorum, qui πεπαιδευμένοι sunt, virtutes exiguntur.
Verum tamen hae interpretationes vinculo quodam cum ante-
cedentibus cohaerent: nam etiam allegoria Musarum deos vene-
rantium prorsus ita comparata est, ut ad educationis principia
tendat. Etymologiis absolutis oratio ad illud argumentum, quod
supra inchoatum relictum erat, revertitur. Deinde exponitur, quid
velint fabulae de Musarum ortu prolatae; verbis τούτου δὲ
ἕνεκεν hae explicationes cum antecedentibus conexae sunt. Inse-
quenti capite de Gratiis disseritur. Cuius initio verba illa, quae
p. 10, 2 leguntur καὶ τῶν Χαρίτων - ἐντεῦθέν τε γάρ εἰσιν αἱ
τοῦ χαρίζεσθαι καὶ εὐεργετεῖν ἀρχαί -— manifesto significantur.
Statim de deorum ortu agitur. Deinde quod nudae finguntur,
quod alii duas alii tres Musas esse perhibent, ad bene faci-
undi rectam rationem refertur. Similiter ex eo, quod hilaro
vultu beneficia dare oportet, quae invicem eos, qui acci-
piunt, hilaros faciunt, nomen Gratiarum explanatur. Neque huic

 

¹) Cf. Reinhardt p. 116.
²) cf. Reinhardt p. 120.

